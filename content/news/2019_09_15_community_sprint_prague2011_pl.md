---
title: "Sukces spotkania GRASS GIS Community Sprint 2011 w Pradze"
date: 2011-05-25T11:36:11+01:00
layout: "news"
author: Admin
---

![GRASS GIS](/images/logos/historical_logos/grasslogo_vector_small.png)

*Notatka prasowa*

\[[EN](community_sprint_prague2011.html) -
[IT](community_sprint_prague2011_it.html)\]

### Sukces spotkania GRASS GIS Community Sprint 2011 w Pradze

Społeczność GRASS ma przyjemność ogłosić wyniki pierwszego spotkania
\"GRASS Community Sprint\", które odbyło się na Wydziale Inżynierii
Lądowej Czeskiego Uniwersytetu Technicznego w Pradze (Faculty of
Civil Engineering - Czech Technical University in Prague), w dniach
20 - 25 maja 2011r.

\"Community Sprint\" było udanym wydarzeniem zarówno dzięki
doskonałej organizacji naszych gospodarzy, którzy zapewnili miejsce
oraz osprzętowanie, a także sponsorom hojnie finansującym większą
część potrzeb programistów podczas spotkania.\
Szczególnie pragniemy podziękować Martinowi Landzie i Profesorowi
Alešowi Čepkowi za organizację, jak również naszym sponsorom:
[GFOSS.it](http://www.GFOSS.it) (Associazione Italiana per
l\'Informazione Geografica Libera, Włochy), [R3
GIS](http://www.r3-gis.it) (Merano, Włochy), [FOSSGIS
e.V.](http://www.fossgis.de) (niemieckojęzyczny oddział OSGeo) i
[Sylla-consult](http://sylla-consult.de/en/) (Frankfurt, Niemcy) za
ich [finansowy wkład](http://grass.osgeo.org/donation.php) w
organizację spotkania.\
W spotkaniu wzięli udział zarówno wieloletni, doświadczeni
programiści GRASS, jak i programiści nowi, studenci, naukowcy oraz
zupełni nowicjusze. Zjawili się licznie uczestnicy z następujących
krajów: Czechy, Niemcy, Włochy, Polska oraz Stany Zjednoczone.

Praca nad projektem skupiona była głównie na ulepszaniu interfejsu
graficznego wxGUI, udoskonalaniu wersji 7 systemu GRASS (silnik
danych wektorowych, dostęp do bibliotek z innych programów),
tłumaczeniach, implementacji nowych modułów (r.threshold, v.pack,
v.unpack) oraz usuwaniu błędów. Programiści dyskutowali również na
wiele tematów, takich jak praca z systemem GRASS z wykorzystaniem
cloud computing oraz klastrów obliczeniowych, usługi sieciowe z
wykorzystaniem GRASS, tworzenie zestawów narzędzi, integracja wymiaru
jakim jest czas tak, aby uczynić GRASS prawdziwie temporalnym
systemem GIS, oraz opracowanie kompleksowego zestawu testów.\
Pośród uczestników znalazło się troje z czworga studentów Google
Summer of Code, dwóch mentorów, ich współpracownicy oraz
administratorka OSGeo GSoC. Studenci mieli szansę rozpocząć pracę nad
swoimi projektami mając bezpośrednie wsparcie i wskazówki swoich
opiekunów oraz innych doświadczonych programistów biorących udział w
spotkaniu. Na spotkaniu byli obecni również główni programiści innych
projektów open source, których zainteresowania zmierzały w kierunku
integracji między projektem GRASS a projektami takimi jak QGIS i
JGrass. Więcej informacji znajduje się na stronach:

- <http://grass.osgeo.org/wiki/Talk:GRASS_Community_Sprint_Prague_2
011>
- <http://grass.osgeo.org/wiki/GRASS_Community_Sprint_Prague_2011>

### O GRASS GIS

Geographic Resources Analysis Support System, zwykle zwany GRASS-em,
jest Systemem Informacji Geograficznej (GIS) dostarczającym poteżnych
silników do obróbki danych rastrowych, wektorowych oraz
geoprzetwarzania, zintegrowanych w jednym programie. GRASS zawiera
zestawy narzędzi do zarządzania i analiz danych przestrzennych,
przetwarzania obrazów satelitarnych i zdjęć lotniczych, produkcji
prezentacji graficznych oraz map, modelowania przestrzennego i
wizualizacji. System GRASS jest obecnie przetłumaczony na dwadzieścia
języków oraz obsługuje wiele formatów danych. Jest wydany na
Powszechnej Licencji Publicznej GNU GPL.

-------------------------------------------------------------------

[GRASS Development Team](http://grass.osgeo.org/wiki/Team)
