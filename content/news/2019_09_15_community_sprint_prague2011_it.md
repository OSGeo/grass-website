---
title: "GRASS GIS Community Sprint 2011 a Praga - un successo!"
date: 2011-05-25T11:36:11+01:00
layout: "news"
author: Admin
---

![GRASS GIS](/images/logos/historical_logos/grasslogo_vector_small.png)

*Comunicato stampa*

\[[EN](2019_09_15_community_sprint_prague2011.html) -
[PL](2019_09_15_community_sprint_prague2011_pl.html)\]

### GRASS GIS Community Sprint 2011 a Praga - un successo!

La comunità GRASS ha il piacere di annunciare i risultati del primo
GRASS Community Sprint, che ha avuto luogo alla Facoltà di Ingegneria
Civile - Università Ceca di Tecnologia (Faculty of Civil Engineering
- Czech Technical University) a Praga, dal 20 al 25 maggio 2011.

Il Community Sprint è stato un evento di successo, grazie sia alla
perfetta organizzazione da parte della struttura ospitante, che ha
messo a disposizione gli spazi attrezzati, sia agli sponsor, che
hanno gentilmente finanziato la maggior parte delle spese degli
sviluppatori durante l\'evento.\
In particolare, si ringraziano sentitamente Martin Landa e il
professore Aleš Čepek per l\'organizzazione, e gli sponsor
[GFOSS.it](http://www.GFOSS.it) (Associazione Italiana per
l\'Informazione Geografica Libera), [R3 GIS](http://www.r3-gis.it)
(Merano, Italia), [FOSSGIS e.V.](http://www.fossgis.de) (Local
chapter OSGeo di lingua tedesca), and
[Sylla-consult](http://sylla-consult.de/en/) (Francoforte, Germania)
per il loro [finanziamento](http://grass.osgeo.org/donation.php)
dell\'evento.\
I partecipanti provenivano dalla Repubblica Ceca, Germania, Italia,
Polonia e Stati Uniti, e contavano diversi sviluppatori di lunga
data, nuovi sviluppatori, studenti, ricercatori e perfino alcuni
nuovi utenti.

Il lavoro si è incentrato sul miglioramento della wxGUI, struttura
interna di GRASS (miglioramenti al motore della topologia vettoriale,
accesso alle librerie da parte di altri software), traduzioni,
implementazione di nuovi moduli (r.threshold, v.pack, v.unpack) e
bugfixing. Gli sviluppatori hanno anche discusso di ampi temi quali
l\'uso di GRASS GIS nel cloud computing e sui cluster, Web processing
services (WPS), toolbox, integrazione della dimensione temporale per
rendere GRASS un autentico GIS temporale, e la struttura generale di
una nuova suite di test.\
Tra i partecipanti si contavano tre dei quattro studenti del Google
Summer of Code, due mentor, diversi co-mentor e l\'amministratore per
OSGeo. Gli studenti hanno iniziato a lavorare ai propri progetti,
ricevendo aiuto dai propri mentor e dagli sviluppatori presenti
all\'evento. Lo sprint ha anche incentivato l\'integrazione con altri
software, in particolare QGIS e JGrass, grazie alla presenza di
alcuni degli sviluppatori principali di questi software che hanno
dimostrato interesse per il tema \"integrazione\". Per maggiori
informazioni, visitate le pagine seguenti:

- <http://grass.osgeo.org/wiki/Talk:GRASS_Community_Sprint_Prague_2
011>
- <http://grass.osgeo.org/wiki/GRASS_Community_Sprint_Prague_2011>

### A proposito di GRASS GIS

GRASS (Geographic Resources Analysis Support System) è un Sistema
Informativo Geografico (SIG, in inglese GIS) open source, che offre
in una sola suite integrata strumenti di gestione di dati vettoriali,
raster e di processamento di dati geospaziali. GRASS include
strumenti per la modellizzazione spaziale, visualizzazione di dati
raster e vettoriali, per la gestione e l\'analisi di dati
geospaziali, e per il processamento di immagini satellitari e aeree.
Inoltre offre la possibilità di produrre mappe di alta qualità sia
per presentazioni sia per la stampa. GRASS è tradotto in venti lingue
e supporta un vasto numero di formati di dati. È distribuito secondo
i termini della licenza GPL (GNU General Public License).

-------------------------------------------------------------------

[GRASS Development Team](http://grass.osgeo.org/wiki/Team)
